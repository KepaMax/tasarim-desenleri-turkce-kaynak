## Sınıf Hiyerarşileri

Yukarıdaki örnekte bir adet sınıf kullanıldı ama gerçek uygulamalarda bildiğimiz gibi bir sınıftan daha fazlası mevcut. Bunlar arasında bir hiyerarşi, düzen mevcut. Tıpkı gerçek hayatta olduğu gibi.  Biyoloji bunun için en iyi örnektir. İnekler ve kargalar aynı atadan gelirler, bu yüzden inekler ve kargaların ortak noktaları mevcuttur, bunlar; isim, cinsiyet, ayak sayısı gibi niteliklerdir. Kargalar beslenebilir, uyuyabilir ve ineklerin yaptığı gibi koşabilir. Biyolojide de olduğu gibi; yazılımda da bir hiyerarşi kurabilir, ortak nitelikleri ve davranışları listeleyecek temel `Hayvan` sınıfını tanımlayabiliriz.    

Hiyerarşi düzeninde; genel, kapsayıcı sınıfa  <code>superclass</code> (üst sınıf). Bunlardan türeyen sınıflara da <code>subclasses</code> (alt sınıflar) denir. Bu hiyerarşi ile birlikte alt sınıflar, üst sınıfların özelliklerini ve davranışlarını almaktadır. 

![cow-crow-uml](../../images/cow-crow-uml.png)

Bahsettiğimiz hiyerarşi yukarıda da gösterilmiştir. <code>Animal</code> adında bir <code>superclass</code> (üst sınıf) ve bunlardan türeyen <code>subclasses</code> (alt sınıflar) mevcut. Bu alt sınıflar, üst sınıfın niteliklerini ve davranışlarını almaktadır. Bu yüzden kendi içlerinde tekrar yazmaya gerek yoktur. Ortak özeliklerin yanı sıra kendilerine has olan özellikler de kendi içlerinde tanımlanmıştır. Örneğin; `Cow` sınıfı içerisinde ineklere özgü olan süt sağma eylemi `milking()` fonksiyonu içerisinde gerçekleştirilmiştir. `Crow` sınıfına özel nitelikler ve davranışlar da kendi içerisinde tanımlanmıştır.

![organism-uml](../../images/organism-uml.png)

Bazı durumlarda UML diyagramlarında sınıfların barındırdığı nitelik ve davranışlardan ziyade bulunduğu hiyerarşi daha önemlidir, bu tür durumlarda yukarıdaki gibi basit bir tanımlama kullanılmaktadır.